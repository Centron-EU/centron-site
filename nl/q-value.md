---
layout: default
title: Q-waarde test
lang: nl
permalink: /nl/q-value
---

# Centron Q-waarde test

De Centron Q-value test is een testmethode voor het bepalen van de kwaliteit van adsorbent, toegepast in installaties voor het drogen en reinigen van perslucht of gas.
De kwaliteit van het adsorbent is zowel belangrijk bij het ontwerp van nieuwe als bij het onderhoud van bestaande installaties. 
Bij nieuw ontworpen installaties is het van belang te weten of het te plaatsen adsorbent voldoet aan de kwaliteit waarop het ontwerp is gebaseerd, zodat de installatie voldoet aan de proceseisen.
Bij bestaande installaties is de testwaarde van belang voor preventief onderhoud, het tijdig vervangen van het adsorbent of een hulp bij het oplossen van problemen.

Belangrijk:
 - Onderzoek van de dynamische adsorptiecapaciteit.
 - Verhoogt de kennis van uw installatie.
 - Toont de vermindering van de adsorptiecapaciteit als gevolg van natuurlijke veroudering, vervuiling en/of chemische aantasting.
 - Informeert tijdig wanneer adsorbentvervanging nodig is.
 - Biedt de mogelijkheid om verschillende adsorbenten te vergelijken.
 - Onderdeel van een onderhoudsprocedure. 
 - Geeft inzicht bij het oplossen van problemen bij adsorptieinstallaties.

Een goede werking van adsorptieapparatuur, persluchtdrogers en gasdrogers is sterk afhankelijk van de kwaliteit van het toegepaste adsorbent en van de resterende kwaliteit nadat de apparatuur gedurende een aantal jaren in bedrijf is geweest.
Een adsorbent zoals geactiveerde aluminium oxyde, silicagel of moleculaire zeven zal geleidelijk een vermindering in capaciteit te zien geven.
Bij het ontwerp van een adsorptieinstallatie en de keuze van het type en hoeveelheid adsorbent dient hiermede rekening te worden gehouden zodat gedurende de vastgestelde tijd aan de proceseisen kan worden voldaan.

De capaciteitsvermindering wordt veroorzaakt door aantasting van het immens grote inwendige actieve oppervlak. Deze vermindering is afhankelijk van een aantal factoren zoals natuurlijke veroudering, chemische aantasting en vervuiling door niet-regenereerbare componenten.
De vermindering is uitwendig niet zichtbaar. Een vervuild adsorbent kan nog steeds een uitstekende capaciteit hebben, een ogenschijnlijk schoon adsorbent kan aanzienlijk in kwaliteit zijn achteruitgegaan.
Het is dus belangrijk om van tijd tot tijd de capaciteit te bepalen teneinde zo nodig preventieve maatregelen te nemen.

Testmethode:

Door middel van een zeer nauwkeurige bepaling van de warmteontwikkeling bij adsorptie van water door een adsorbent. Deze warmte ontwikkeling is een maat voor het actieve oppervlak en daardoor van de relatieve capaciteit. Deze waarde wordt vergeleken met de normwaarde van het uitgangsmateriaal. Aan de hand hiervan kan worden vastgesteld of het materiaal voldoet aan de eisen.

Voor meer informatie:

{% include contact.md %}

